---
firstName: "Petru"
lastName: "Maior"
occupation: "lelkész, filozófus, tanár és író"
image: "/images/placeholder.png"
priority: 2
createDate: "2024-12-31"
updateDate: "2024-12-31"
published: true
---

Szászrégen egyik legkiemelkedőbb alakjai közé soroljuk a lelkész, filozófus, tanár és író Petru Maiort, az Erdélyi Iskola jeles képviselőjét, aki több mint 24 éven át fejtette ki tevékenységét a városban a román kisebbség emancipációját támogatva.Esperes fiaként, 1754-ben született Marosvásárhelyen. Tanulmányait 1769-1772-ig előbb szülővárosában, majd Balázsfalván folytatta 1774-ig. Édesapja kapcsolatainak köszönhetően, a fogarasi püspök jóvoltából 1774-1779 között Romába utazik, ahol filozófiát és teológiát tanul, ezt követően 1 évig, 1980-ig a Bécsi Egyetemen tanul. Tanulmányait befejezve Balázsfalvára tér vissza, ahol 4 éven keresztül 1780 és 1784 között középiskolában teológiaiát és logikát tanít. Ioan Bob püspökkel való nézeteltérése miatt Balázsfalvát elhagyta és Szászrégenbe telepedett le, itt a magyarrégeni görögkatolikus román közösség lelkésze és Görgényszentimre esperese címet töltötte be több mint 24 évig, 1809-ig. Ezután Budapestre költözött, ahol revizori és cenzori állást töltött be a királyi nyomdában egészen haláláig, 1821-ig. A budapesti románok létrehozták a Petru Maior nevezetű olvasókört, mely egészen 1914-ig, az első világháború kitöréséig működött.

Szászrégenben folytatott tevékenysége során a román kisebbség elnyomása ellen és jogaik érvényesítése érdekében tevékenykedett. Tanárként nagy gondot fordított a román nyelvű oktatás minőségére. Lelkészként a tömegek erkölcsi nevelésében gyakorolt jártassága ismeretében, egyházi szónoklataival hatást tudott gyakorolni az emberekre. Felfogása szerint a nemzeti elnyomás idején az egyháznak a szellemi élet központjaként olyan fórummá kell válnia, ahol politikai szervezkedések is lehetségesek. Petru Maior rengeteg történelmi, filozófiai és egyházi munkát publikált, melyekkel hozzájárult a románok nemzeti tudatának kialakulásához, fejlődéséhez és megerősítéséhez. Legjelentősebb munkái közül kiemelném A románok eredetéről Dáciában-1812, valamint A románok egyházának történetéről-1813.