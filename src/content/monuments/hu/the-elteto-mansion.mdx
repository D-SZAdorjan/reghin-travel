---
name: "Az Éltető Udvarház"
coverImage: "/images/placeholder.png"
heroImage: "/images/placeholder.png"
category: "Épület"
openHours: ""
address: ""
contactInfo: ""
isVisitable: true
priority: 0
createDate: "2024-12-31"
updateDate: "2024-12-31"
published: true
---

<ContentTextBlock>
Ha Maroshévíz irányából közelitjük meg Szászrégent, akkor mindjárt az első körforgalmat elhagyva, az út bal oldalán megtekinthetjük a nevezetes, a 19. század második felének városi gazdaságában fontos szerepet betöltő Éltető család udvarházát. A családhoz köthető ugyanis szászrégeni tutajkereskedelem felvirágzása. A 19. században a Maros és a Görgény folyón való tutajozás egyre nagyobb jelentőség kapott. A Maros folyón való tutajozásban két kisváros Szászrégen és Lippa játszott kulcsfontosságú szerepet. A faáruk áruba bocsátása Régennél kezdődött a folyó felső szakaszán, és Lippánál ért véget a folyó alsó szakaszán. 1853-ban a szászrégeni a tutajozásban érdekeltek egy tutajozási társaságot alapítottak, egy évvel később már több lippai kereskedő is csatlakozott a társasághoz. A szászrégeniek vállalták a fa beszerzését és a szállítást, míg a lippaiak a fa értékesítését, eladását vállalták. A tutajozás nagy tömegeket mozgatott meg, a városban rengeteg embernek jelentett munkát mivel elég nagy jövedelmet eredményezett, viszont gyakoriak voltak a balesetek, sokan reumatikusak lettek, és a tüdővész is számos áldozatot szedett akkoriban. A Maroson kizárólag tavasszal, hóolvadás után és ősszel lehetett szállítani a fát, mikor vízállás magas volt, de még így is fennált a veszélye annak, hogy sziklába futnak, a fennakadt tutajra pedig nagy eséllyel ráfutott a többi, amely sokszor halálos áldozatokat is követelt.  A városban elsőként Éltető Dániel bonyolította le a tutajkereskedelmet, valamint hozzá köthető az első fűrészüzem alapítása. A mesterséget Dániel fia, József folytatta. Miután József meghalt a családi vállalkozást felesége a „Mumu” -nak nevezett Váradi Csukát Karolina vette át, aki megalapozta a család vagyonát. A család feltűnik Wass Albert: A funtineli boszorkány harmadik kötetében (193-196 old.) A sorokban Éltető urat a vasút felvezetése hatalmas lelki megrázkódtatással sújtja, mivel félt a budapesti és szászrégeni versenytársaktól. Mumu, azaz Váradi Karolina, Kemény János: Viziboszorkány című regényének a főszereplője volt. Kelemen Lajos így ír róla: „Ő indította a hosszú tutajszállítmányokat a Maroson messzire, néha Szegedig, s más rendeltetésű helyekre. Embereit messziről ismerte, s azok jobban tartottak tőle, mint a család férfitagjaitól. Mumunak nevezte mindenki. A család vagyonának összeszerzésében neki volt a legtöbb munkája és érdeme.” A Víziboszorkány síremléke a Magyarrégeni református temető bal oldali parcellájában tekinthető meg.
</ContentTextBlock>