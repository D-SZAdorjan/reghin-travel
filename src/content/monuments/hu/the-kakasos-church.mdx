---
name: "Kakasos templom"
coverImage: "/images/home-hero-ana-landscape.png"
heroImage: "/images/home-hero-ana-landscape.png"
category: "church"
openHours: ""
address: ""
contactInfo: ""
isVisitable: true
priority: 1
createDate: "2024-12-31"
updateDate: "2024-12-31"
published: true
---

<ContentTitle>
    Kakasos templom
</ContentTitle>
<ContentTextBlock>
A szászrégeni református templom közismertebb nevén, a Kakasos templom 1890-ben épült Alpár Ignác tervei alapján. A templom művészettörténetileg legértékesebb része a szószék és koronája, valamint a bútorzat, a presbiteri és papi székek. A szószék alapjait fehér terméskőből készítette egy magyarvistai kőfaragó, Szallós András. A szószék faanyagát egy régeni asztalos, Kiss Ferenc alkotta.
</ContentTextBlock>
<ContentTextBlock>
A templom talán egyik legfigyelemre méltóbb, műérték jellegű dísze Molnár Dénes képzőművész által festett 180 templomkazetta. A kazetták a templom különböző részein vannak elhelyezve. 100 darab kazetta a karzat alján, más részük 24-24 darab a templomhajó hosszanti irányában, míg a többi 32 kazetta a pitvar mennyezetén található. A kazetták egy részét a művész 1988-89 között festette, hogy megörökítse a falurombolás veszélyének kitett néhány erdélyi templomot. A karzat alján lévő 48 kazetta a millecentenárium és a III. – Magyar Református Világtalálkozó emlékére készült. A kazetták közül 24 a hazai római katolikus, ortodox és evangélikus templomokat ábrázolja, a többi kazetta egyes svájci, magyarországi, német és holland testvérgyülekezetek templomait ábrázolja. A pitvarban lévő 32 kazetta pedig keresztény szimbólumokat ábrázol.
</ContentTextBlock>