---
name: "Városi szálloda és Bálház"
coverImage: "/images/monuments/city-hotel-and-ballroom/1.jpg"
heroImage: "/images/monuments/city-hotel-and-ballroom/1.jpg"
category: "Épület"
openHours: ""
address: ""
contactInfo: ""
isVisitable: false
priority: 0
createDate: "2024-12-31"
updateDate: "2024-12-31"
published: true
---

<ContentTextBlock>
A központ egy másik impozáns és nevezetes épülete a hajdani városi szálloda, amely jelenleg a Banca Românească szászrégeni székhelyének ad otthont a földszinten. A hajdani kétszintes szálloda messze a vidék legmagasabb épületjének számított Marosvásárhelyt is beleszámítva. Az épületet 1862-ben építette a város, a bécsi udvartól felvett 200.000 arany forint kölcsönből. A korban modernek számító 23 emeleti szobával, földszinti cukrászdával, vendéglővel, kocsmával, valamint egy tél és egy nyári kerttel rendelkező szálloda, messze környékről bevonzotta az emberek érdeklődését. A cukrászda az 1970-es években még működött, a két emelet szobái napjainkban üresen állnak. Az épület mellékszárnyát képezte a Bálház, (ma könyvtár és kultúrotthon), ahol színjátszó és tánc előadásokat, valamint hangversenyeket rendeztek. Az épület érdekessége, hogy egy hasonló előadás alkalmával, mikor a marosvásárhelyi írók vendégszerepeltek 1925-ben, Berde Máriában itt fogalmazódott meg egy saját írói közösség alapításának az ötlete, melyet sikerült a fiatal és tettre kész, mindössze 22 éves báró Kemény János fejében elültetnie. 1926-ban Kemény János felkarolásával megalapították az Erdélyi Helikon íróközösséget, amely később a legnagyobb erdélyi íróközösségé alakult. Ennek emlékére 2000. szept.23-án egy emlékplakettet helyeztek el Kemény János emlékére. A báró, mecénás és író, a helikonisták marosvécsi házigazdája tiszteletére elhelyezett plakettet Barothi Ádám szászrégeni szobrászművész készítette.
</ContentTextBlock>