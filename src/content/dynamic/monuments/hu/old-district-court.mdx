---
name: "Hajdani Járásbíróság"
coverImage: "/images/placeholder.png"
heroImage: "/images/placeholder.png"
category: "Épület"
openHours: ""
address: ""
contactInfo: ""
isVisitable: true
priority: 0
createDate: "2024-12-31"
updateDate: "2024-12-31"
published: true
---

<ContentTextBlock>
A főtér egyik legimpozánsabb épülete az Alexandru Ceuşianu általános iskolának ad otthont. Az épületet körülbelül az 1870-es években emelhették klasszicista stílusban, mely akkoriban a Magyar Király Járásbíróság székhelye volt. A kommunista hatalomátvétel után az épület továbbra is az Igazságügyi Minisztériumé volt. 1948-ban a Marosvásárhelyi Magyar Tanítóképzőt Szászrégenbe helyezték, politikai okok függvényében először az evangélikus templom mellett lévő szász iskolába. 1949-ben a Tanítóképzőnek sikerült kibérelnie a Járásbíróság épületet a hozzátartozó börtönépülettel együtt, egészen 1956-ig. Ebben az iskolában olyan jeles emberek tanultak, mint Kovács András és Demény Lajos, a Magyar Tudományos Akadémia Külső tagjai.
</ContentTextBlock>
<ContentTextBlock>
Az iskolaépület amellett, hogy gyönyörű klasszicista stílusjegyeket visel, egy freskóról is nevezetes. Az épület belsejében egy bekötött szemű, egyik karjában pallost, másikban mérleget tartó Justitiát az igazságot megszemélyesítő római istennőt ábrázoló freskóra bukkanunk, amely a hajdani Járásbíróság emlékét idézi. Az épület további meglepetést tartogat számunkra, ugyanis az utolsó felújításkor az előcsarnok oszlopfőin az Árpád-házi királyok arcképei kerültek elő. Sajnos a felújítás végeztével újra a mész alá kerültek.
</ContentTextBlock>
<ContentTextBlock>
A városnak még számos értékes régi iskolaépülete van melyek hű képet vetítenek a város hajdani építészeti gazdagságára. Ezek közül megemlíteném a jelenlegi Augustin Maior egy emeletes, impozáns, neoklasszikus épületjét a Școlii utcában, melyet a szászok építettek 1894-ben. Ebben az épületben 1944-ig működött német nyelvű oktatás.
</ContentTextBlock>