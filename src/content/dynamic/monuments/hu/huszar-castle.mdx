---
name: "Huszár kastély"
coverImage: "/images/monuments/huszar-castle/1.jpg"
heroImage: "/images/monuments/huszar-castle/1.jpg"
category: "Kastély"
openHours: ""
address: ""
contactInfo: ""
isVisitable: true
priority: 0
createDate: "2024-12-31"
updateDate: "2024-12-31"
published: true
---

<ContentTextBlock>
A városhoz 1956-ban hozzácsatolt Abafáján található a Huszár család kastélya, melynek napjainkban csupán a csupasz falai köszönnek vissza. Viszont a kastély nagyon gazdag történelmi múlttal rendelkezik, ha tehetnék falai mesélni tudnának. A klasszicista stílusban épült kastély egy ideig még Abafáji Gyulay Pál fejedelmi titkár és tanácsos birtokában is volt. Továbbá olyan nevezetes személyiségek fordultak meg benne, mint Mikes Kelemen, itt vendégeskedett 1901-ben Habsburg Károly főherceg, többször megfordult Wass Albert és Kemény János, valamint a kastélyban házitanító volt Dsida Jenő. Itt született 1912-ben báró kövesdi Húszár József, az 1956-os forradalom és szabadságharc résztvevője.
</ContentTextBlock>
<ContentTextBlock>
A kastély építésének évéről nincs pontos adatunk. Egy helyen még megmaradt az épület kazettás famennyezete, amely a kastély hajdani fényűzését idézi. A dokumentumok szerint a kastély nagyon gazdagon és ízlésesen volt berendezve. A belső tereket német reneszánsz, barokk és klasszicista stílusú bútorok, értékes népművészeti tárgyak és festmények díszítették. A kastélynak 32 szobája volt, az emeleten volt a könyvtár, a nagy szalon, a kápolna az ebédlő és a vendégszobák, a földszinten pedig a családtagok és a nevelők szobái, valamint a komornyik családjának a szobája. A kastély továbbá rendelkezett egy csodálatos 30 holdas angol parkkal, benne három halastóval melynek hattyúi és kisebb szigetecskéi voltak. Továbbá mesterségesen kialakított barlanggal, szökőkúttal és szobrokkal is rendelkezett a park.
</ContentTextBlock>
<ContentTextBlock>
A kastély sorsát az államosítás pecsételte meg, egy ideig intézet működött benne, majd elhagyták és már nagyon hosszú ideje üresen áll. Az épület az idő martalékává vált, állapota napról napra romlik, míg végül teljesen eltűnik. A kastély szomorú példája annak, milyen következményekkel járhat az emberi nemtörődömség és hanyagság.
</ContentTextBlock>