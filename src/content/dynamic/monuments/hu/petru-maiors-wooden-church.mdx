---
name: "Petru Maior fatemploma"
coverImage: "/images/home-hero-ana-landscape.png"
heroImage: "/images/home-hero-ana-landscape.png"
category: "church"
openHours: ""
address: ""
contactInfo: ""
isVisitable: true
priority: 1
createDate: "2024-12-31"
updateDate: "2024-12-31"
published: true
---

<ContentTitle>
    Petru Maior fatemploma
</ContentTitle>
<ContentTextBlock>
Egyes feltételezések szerint 1725-ben míg mások szerint 1744-ben, esetleg 1776-ban épült, viszont annyi bizonyos, hogy a Petru Maior templomaként ismert épület a város egyik legrégibb műemlék jellegű temploma, a románok legfontosabb műemléke. Ha minden igaz és hihetünk a dokumentumoknak akkor 1744-ben épülhetett. A Mihály és Gábriel arkangyal tiszteletére szentelt templom méreteiben szerény, 15m hosszú és 14m magas templomocska több szempontból is figyelemre méltó. Az épület sajátossága, hogy míg a vidéken a hajós alaprajzú kivitelezés az elterjedt, a fatemplom kereszt alakú, ez egész Erdélyben egyedinek számít, ugyanis ez a megoldás a moldvai fatemplomokra jellemző.
</ContentTextBlock>
<ContentTextBlock>
A fatemplomhoz két legenda is kötődik, amely választ kínál moldvai jellegzeteségére. Az egyik monda szerint, a szászrégeni vásárok alkalmával többször megforduló gazdag makedón kereskedők észrevették, hogy a város román lakosságának nincs egyházi épülete, ahol áldást mondjanak ünnepeik alkalmával. A makedón kereskedők megszánva őket útra keltek, és Moldvából hozattak templomot a románoknak. Egy másik szóbeszéd szerint az akkori román lakosság a makedón építészek segítségével építették meg a templomot és ezért lett kereszt alakú.
</ContentTextBlock>
<ContentTextBlock>
A templom falait vakolatlan fenyőgerendák képezik, fedele zsindellyel borított. Belső tere gazdagon díszitett, főleg a hatszög alakú oltár szárnyainak ikonjai és festményei a legértékesebbek, melyek 1789 körüliek lehetnek. Az apszisban számos Bibliai személy ikonjai szerepeltek, ezek közül kiemelném a templom két védőszentjének Mihály és Gábriel arkangyal, valamint Mária és Szent Miklós ikonjait melyek valószínűleg 1857-ben készültek. Megjegyzendő, hogy a román művelődéstörténet és az Erdélyi Iskola jeles képviselője, Petru Maior itt kezdte lelkészi tevékenységét 1784-1809 között. Szobrát a templomhoz vezető temető bejárati kapujának jobb oldalán láthatjuk. Az ő gondoskodásának köszönhetően 1791-ben a templom egy tornáccal és egy haranglábbal bővült. 
</ContentTextBlock>
<ContentTextBlock>
Az ortodox fatemplom az évszázadok során több kisebb-nagyobb átépítésen ment keresztül, hogy elnyerje mai külsejét. Az államosítást követően az épület 1948-tól több mint 40 éven keresztül, egészen 1985-ig elhagyatott volt.  Napjainkban a fatemplom sokat köszönhet Daniel Ciolocoiu-nak, aki a templom lelkészeként számos intézkedést tett az épület megmentése érdekében. Napjainkban a templom legértékesebb festményeit a Maros Megyei Múzeumban őrzik.
</ContentTextBlock>