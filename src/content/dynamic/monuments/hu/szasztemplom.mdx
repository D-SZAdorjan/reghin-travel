---
name: "Szásztemplom"
coverImage: "/images/home-hero-ana-landscape.png"
heroImage: "/images/home-hero-ana-landscape.png"
category: "templom"
openHours: ""
address: ""
contactInfo: ""
isVisitable: true
priority: 1
createDate: "2024-12-31"
updateDate: "2024-12-31"
published: true
---

<ContentTitle>
    Szásztemplom
</ContentTitle>
<ContentBlockQuote
    quote="Egy legenda szerint a kápolna építtetője úgy gondolta, hogy miután a kápolnát befejezik még bőven marad pénze, hogy gond nélkül éljen élete végéig, de mire a munkálatok befejeződtek csupán egy tojásra valója maradt, bánatában e tojást is megéve a szerzetes meghalt."
>
</ContentBlockQuote>
<ContentTextBlock>
A 14. századi főúri egyházi építészet kiemelkedő alkotása, a szászrégeni Szűz Mária tiszteletére szentelt evangélikus templom, melyet Losonczi Tamás kegyúr emeltetett a város szász közösségének. A festői környezetbe csúcsosodó templom a város legrégibb és legértékesebb épülete, melyet köznéven csak Szásztemplomnak neveznek. Építési idejéről a templom északi falának köbe vésett nagybetűs latin felirata értesít, mely máskülönben a középkori Erdély legrégibb felirata. Az építési évet 1330-nak megjelölő felirat, kegyúrként Tamás mestert nevezi meg, valamint említi Miklós nevű plébánosát.
</ContentTextBlock>
<ContentTextBlock>
Szerkezetét tekintve a 13. századi szászföldi templomokra jellemző háromhajós, pilléres, bazilikális elrendezésű, egy sokszögzáródású főszentéllyel és egy, a főhajóba beugró nyugati toronnyal ellátott gótikus stílusú egyházi épület. A négyszögletes nyugati torony ugyanúgy a főhajóba ugrik, mint számos románkori templom esetében. A nyugati homlokzat legszebb dísze a monumentális enyhén előreugró főkapuzat, melyet egy csúcsíves háromszögű oromzat koronázza meg. A nyugati karzatra a hosszház délnyugati sarkában elhelyezett csigalépcső visz fel.  Itt található a vidék legnagyobb orgonája, melyet Carl Schneider brassói orgonaépítő mester 1849 ben készített.
</ContentTextBlock>
<ContentTextBlock>
A Szásztemplom főhajóját barokk, stukkó kartusos csehsüveg boltozat borítja. A főhajóba beugró nyugati torony és a karzat érdekes társulása, a szász toronyelhelyezkedés és a családi monostorok figyelemre méltó példáját tükrözi. Az egyenesen zárt mellékhajók a főhajóba diadalívvel nyíló sokszögzáródású főszentélyt veszik közre. A templom monumentális főoltára és az életnagyságúnál is nagyobb Krisztus szobra 1857-58 között készült, valamint a diadalívhez erősített, elegáns szószék melynek koronáján aranyozott evangélista figurák ülnek 1871-ben.
</ContentTextBlock>
<ContentTextBlock>
A bazilikális elrendezésű templom ilyen stílusban maradt fent az 1708-as Rákóczi szabadságharc alatt a kurucok által keletkezett tűzvészig. Ekkor a templom fő és mellékhajói, valamint a tornyai súlyosan megsérültek. 1787-es újjáépítése során olyan módosításokat végeztek melyekkel megváltoztatták a templom eredeti stílusának egy részét. A templom további tűzvészek áldozatául esett, például az 1848-as nagy tűzvész idején újból hatalmas károkat szenvedett. A templom mai formáját az 1927-1930-as években Gustav Müller folytatta restauráláskor nyerte el.
</ContentTextBlock>
<ContentTextBlock>
A templom művészettörténetileg értékes épületrészei közé tartozik egy korai gótikus ablak, a rajta levő emberfej domborművekkel, melyek Bánffy Tamás kegyurat és feleségét ábrázolhatják, valamint az egyszerű faragott kövekből készült ülőfülke a templomszentélyben. A szentély falába épített szentségtartó fülke, a sekrestye ajtaja fölötti címer, a keleti boltszakasz két figuratív záróköve mely egyik Losonci Bánffy címerét, a másik pedig Isten Bárányát ábrázolja, valamint a fordított kúp alakú konzol, szép szőlőindával díszítve, melyet a toronyba vezető csigalépcső alján találunk, mind a templom építészeti különlegességeit képezik. 
</ContentTextBlock>
<ContentTextBlock>
A templom értékes részei közé tartozik a Szent Lőrinc kápolna és a külső falán megjelenő gyermek nagyságú torzó, mely feltételezhetőleg a kápolna építtetőjét, Szent Lőrincet ábrázolhatja. A kápolnáról az a hír járja, miszerint valamikor a Szent Lőrinc hegyen, esetleg a Bodogály tetőn állott, mielőtt 1630-ban a templomhoz építették volna. A kápolna fontos szerepet töltött be a vidék népének, ugyanis búcsújáróhelyként szolgált. Továbbá, a kápolna nyugati sarkában az imént említett torzóról azt állítják, hogy valószínűleg még abból az időből való amikor különálló épületként szolgált, ugyanis a lutheránusok már nem készítettek szobrokat. A kápolna gótikus boltozata az 1848-as tűzvész áldozata lesz, ezzel ellenben a szentély két szakaszos gótikus keresztboltozata megmaradt.
</ContentTextBlock>
<ContentTextBlock>
Egy legenda szerint a kápolna építtetője úgy gondolta, hogy miután a kápolnát befejezik még bőven marad pénze, hogy gond nélkül éljen élete végéig, de mire a munkálatok befejeződtek csupán egy tojásra valója maradt, bánatában e tojást is megéve a szerzetes meghalt.
</ContentTextBlock>
<ContentTextBlock>
Egy másik legenda szerint, amely a templommal kapcsolatos, Wolff Márton asztalos elbeszélése szerint arról a kőből faragott szőlőfürtről szól, amely a toronyba vezető csigalépcső alsó zárókövén található. A monda szerint 1848-ban megjelent egy mikházai, név szerint Veress, egy Ferenc-rendi szerzetes, aki állítása szerint a zárda levéltárában egy olyan iratra talált, amely állítólag azt bizonyítja, hogy a szászrégeni templomban egy kőszőlőfürt alatt egy hatalmas kincs van elrejtve, melyet a templom építtetője helyezett el oda, abban az esetben, ha a templom netalán leégne vagy szűkősé válna, akkor abból újat építhessenek. Sajnos azóta sem került elő a kincs, pedig különösen jól fogott volna az 1848-as leégéskor. A templom napjainkban a város szimbóluma, a szász örökség része, melyet legtöbbször diákok és tanárok látogatják.
</ContentTextBlock>