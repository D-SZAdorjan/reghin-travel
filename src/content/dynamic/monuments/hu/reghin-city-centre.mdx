---
name: "Szászrégen Központja"
coverImage: "/images/placeholder.png"
heroImage: "/images/placeholder.png"
category: "Helyszín"
openHours: ""
address: ""
contactInfo: ""
isVisitable: true
priority: 0
createDate: "2024-12-31"
updateDate: "2024-12-31"
published: true
---

<ContentTextBlock>
Szászrégen korabeli arculata hasonló volt a többi középkori erdélyi városéhoz. Épületei fából és vályogból készültek és szalmával fedték be, kizárólag a fontos épületek készültek köböl, ezekből pedig kevés akadt. Utcái szűkek, kacskaringósak és piszkosak voltak. Az 1848-as nagy tűzvészkor a város háromnegyedrésze leégett, ezután kerültek megépítésre a ma is látható, a korban modernnek számító gyönyörű neobarokk, neoklasszikus és szecessziós épületei. Hankó Vilmos 1896-ban megjelent Székelyföld című munkájában így írja le a várost: Szászrégen mintegy hatezer lakost számláló kis város a Maros jobb partján, egy lombos fáktól, gyümölcsösöktől zöldellő, párját ritkító szép nagy piactere, körülültetve hatalmas házakkal, palotákkal, nagyvárosi szabású vendéglői, szép kövezett utcái, pompás sétatere kellemesen lepik meg az átutazó idegent.  A 20. század közepén a központi piacteret felszámolták és ekkor hozták létre a ma is létező parkot. Új tömbháznegyedeket alakítottak ki melyek azonban nincsenek összefüggésben a város régi arculatával. Napjainkban az un. történelmi központot egy 30 perces sétával körbe is lehet járni. A város legfigyelemreméltóbb, legimpozánsabb épületei közé az iskolaépületek, templomok és néhány közigazgatási épület tartozik. A központi parkot 2024-ben újították fel Márk Endre polgármester mandátuma alatt.
</ContentTextBlock>