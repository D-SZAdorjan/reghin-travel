---
title: "Szászrégen és környékének történeti alakulása"
subTitle: ""
lead: "Talán nem is sejtetted, milyen mélyre nyúlik vissza az időben Szászrégen története. Tudtad, hogy Szászrégen és környéke már az őskorban is lakott volt?"
author: "Csiki Szilard"
showOnHomePage: true
coverImage: "/images/home-hero-ana-landscape.png"
heroImage: "/images/home-hero-ana-landscape.png"
timeToRead: 5
createDate: "2024-12-31"
updateDate: "2024-12-31"
published: true
---

<ContentTitle size="xl">
    Szászrégen az őskorban
</ContentTitle>
<ContentTextBlock>
    Talán nem is sejtetted, milyen mélyre nyúlik vissza az időben Szászrégen története. Tudtad, hogy Szászrégen és környéke már az őskorban is lakott volt? Ezt bizonyítják az itt feltárt régészeti leletek, amelyek lenyűgöző bepillantást nyújtanak a korabeli emberek kultúrájába.
</ContentTextBlock>
<ContentTextBlock>
    A legjelentősebb régészeti felfedezések közé tartozik a Szászrégentől mindössze 4 km-re található Marosfelfaluban felfedezett, hozzávetőlegesen 3200 éves, szinte teljes épségében fennmaradt bronzkori övcsattra bukkantak, ez Maros megye szimbólumává is vált és megtalálható a címerén is.
</ContentTextBlock>
<ContentTextBlock>
    Ha a Nyerges-hegyre tekintenek, ott egy kilyukasztott kőbaltát találtak, amely az őskori mindennapok egyik használati tárgya volt. És nemcsak itt, hanem a környező falvakban is számos kőbaltát és cserépedény-maradványt fedeztek fel, amelyek mind azt bizonyítják, hogy ez a vidék már az őskorban is lakott volt.
</ContentTextBlock>
<ContentTextBlock>
    Ezek a leletek mind bizonyítják, hogy Szászrégen és környéke ideális lakóhely volt az őskori ember számára. Körülbelül 3200 évvel ezelőtt az őskori emberek élete a túlélés és a mindennapi szükségletek kielégítése körül forgott. Jellemzően kis, vándorló csoportokban éltek, és főként vadászattal, halászattal és gyűjtögetéssel foglalkoztak.
</ContentTextBlock>
<ContentTextBlock>
    A Maros folyó közelsége biztosította számukra az ivóvizet és a halászat lehetőségét, míg a környező erdők és hegyek gazdag vadállományt kínáltak. Emellett a fa és a kő könnyen hozzáférhető volt az eszközök és fegyverek készítéséhez. A természeti adottságok és a bőséges források révén az őskori emberek Szászrégen vidékén sikeresen ki tudták használni a környezet adta lehetőségeket mindennapi életük során.
</ContentTextBlock>
<ContentTitle size="xl">
    Szászrégen a Romai kórban
</ContentTitle>
<ContentTextBlock>
2000 évvel ezelőtt a mai Erdély területén Dácia népe élt, amelyet nagyrészt a dákok uraltak. Az ő önállóságuknak azonban a Római Birodalom vetett véget, amikor 106-ban elfoglalták Dáciát és római provinciává alakították.
</ContentTextBlock>
<ContentTextBlock>
Dácia meghódítása után a rómaiak Szászrégenben és környékén is kiépítették uradalmi rendszerüket. Számos római pénzlelet, castrum és az egykori római út nyomai mind a rómaiak jelenlétét bizonyítják itt. Feltételezések szerint 106-274 között a mai szászrégeni evangélikus temető helyén egy erődítmény állt, amelyet Rucunium néven ismertek.
</ContentTextBlock>
<ContentTextBlock>
A Maros jobb partján, Szászrégen alatt egy római kőburkolatú út húzódott, amely egészen Vécsig követhető volt. Marosvécsen található a környék egyik legjelentősebb római castruma. Ez az út összeköttetésben állt a közeli sótelepekkel és sós vizű forrásokkal, amelyeken keresztül szállították a sót a birodalom más vidékeire. Ezért stratégiailag és kereskedelmileg is fontos gócpontnak számított ez a terület, beleértve Szászrégen városát is.
</ContentTextBlock>
<ContentTextBlock>
A Szászrégenben létrehozott római castrum, Rucunium valószínűleg követte a többi castrum szerkezetét. Ezek az erődítmények olyan katonai táborok voltak, amelyeket jól védhető helyeken építettek. Egy tipikus castrum négyzet vagy téglalap alakú volt, sarkain tornyokkal és körben erős falakkal. Az épületek belül egyszerűek voltak: laktanyák, raktárak, és a parancsnok háza. Az udvar közepén helyezkedett el a katonai parancsnokság épülete, amelyet védőárkok és falak öleltek körül.
</ContentTextBlock>
<ContentTextBlock>
A szászrégeni Rucunium valószínűleg fontos szerepet töltött be a vidék védelmi rendszerében. Ellenőrizhette a Maros folyó menti és környező kereskedelmi útvonalakat, amelyek a só és más alapvető áruk szállításához voltak elengedhetetlenek. Emellett az erőd védelmet nyújtott a helyi dák törzsekkel szemben, biztosítva a birodalom biztonságát és stabilitását ezen a fontos határvidéken.
</ContentTextBlock>